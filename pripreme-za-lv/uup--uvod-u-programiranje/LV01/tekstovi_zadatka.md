[← Natrag na početnu](../../../README.md#uvod-u-programiranje)

[Riješenja Zadataka](.)

# Zadatak 01
S tipkovnice učitati prirodni broj koji predstavlja količinu novca u kunama. Na zaslon ispisati kombinaciju kovanica od 5, 2 i 1 kune koje čine taj iznos. Kovanice je potrebno odabrati tako da je ukupan broj kovanica minimalan.

Primjer izvršavanja programa:

```c
Upisite·iznos·u·kn·>·63↵
Kovanice:↵
12·x·5·kn↵
1·x·2·kn↵
1·x·1·kn↵
```
```c
Upisite·iznos·u·kn·>·4↵
Kovanice:↵
2·x·2·kn↵
```
```c
Upisite·iznos·u·kn·>·11↵
Kovanice:↵
2·x·5·kn↵
1·x·1·kn↵
```
> Napomena: Znak ↵ ukazuje da na tom mjestu treba "ispisati skok u novi red" ili pritisnuti tipku Enter (odnosno Return), a znak · da na tom mjestu treba ispisati prazninu (space).

# Zadatak 02
S tipkovnice učitati četveroznamenkasti broj (nije potrebno provjeravati ispravnost upisa). Ako je zbroj znamenke tisućica i znamenke desetica jednak zbroju znamenke stotica i znamenke jedinica, potrebno je ispisati "Provjera je uspješna!", a u suprotnom treba ispisati apsolutnu vrijednost razlike tih dviju suma.

Primjer izvršavanja programa:

```c
Unesite·cetveroznamenkasti·broj·>·1441↵
Provjera·je·uspjesna!↵
```
```c
Unesite·cetveroznamenkasti·broj·>·1234↵
Apsolutna·razlika·suma·je·2↵
```

> Napomena: Znak ↵ ukazuje da na tom mjestu treba "ispisati skok u novi red" ili pritisnuti tipku Enter (odnosno Return), a znak · da na tom mjestu treba ispisati prazninu (space).

# Zadatak 03
S tipkovnice učitati troznamenkasti prirodni broj. Na zaslon ispisati sumu parnih znamenki učitanog broja umanjenu za sumu neparnih znamenki.

Primjer izvršavanja programa:

```c
Upisite·troznamenkasti·prirodni·broj·>·678↵
Rezultat:·7↵
```
```c
Upisite·troznamenkasti·prirodni·broj·>·521↵
Rezultat:·-4↵
```
```c
Upisite·troznamenkasti·prirodni·broj·>·468↵
Rezultat:·18↵
```

> Napomena: Znak ↵ ukazuje da na tom mjestu treba "ispisati skok u novi red" ili pritisnuti tipku Enter (odnosno Return), a znak · da na tom mjestu treba ispisati prazninu (space).

# Zadatak 04
S tipkovnice učitati prirodan broj koji predstavlja broj dana (uneseni broj nije potrebno provjeravati). Potrebno je pretvoriti zadani broj dana u odgovarajući broj godina, tjedana i dana. Zanemarite postojanje prijestupnih godina (pretpostavite da svaka godina ima 365 dana).

Primjer izvršavanja programa:

```c
Unesite·broj·dana·>·720↵
Unos·odgovara·razdoblju·od·1·godina·50·tjedana·i·5·dana↵
```
```c
Unesite·broj·dana·>·24↵
Unos·odgovara·razdoblju·od·0·godina·3·tjedana·i·3·dana↵
```

> Napomena: Znak ↵ ukazuje da na tom mjestu treba "ispisati skok u novi red" ili pritisnuti tipku Enter (odnosno Return), a znak · da na tom mjestu treba ispisati prazninu (space).


# Zadatak 05
Napišite program koji učitava prirodni broj n. Program treba ispisati s kojim je od sljedećih brojeva broj n djeljiv: 2, 3, 5 i 7.

Oblik ispisa programa:
```c
Broj·je·djeljiv·s·brojem·<broj>.
```

Ukoliko nije djeljiv niti sa jednim od brojeva, potrebno je ispisati:
```c
Broj·nije·djeljiv·s·brojevima·2,·3,·5,·7.
```

Ukoliko broj nije prirodan broj, potrebno je ispisati:
```c
Unesen·je·pogresan·broj!
```

Primjeri izvršavanja programa:

```c
Unesite·broj·>·10↵
Broj·je·djeljiv·s·brojem·2.↵
Broj·je·djeljiv·s·brojem·5.↵
```

```c
Unesite·broj·>·0↵
Unesen·je·pogresan·broj!
```
```c
Unesite·broj·>·1↵
Broj·nije·djeljiv·s·brojevima·2,·3,·5,·7.
```
> Napomena: Znak ↵ ukazuje da na tom mjestu treba "ispisati skok u novi red" ili pritisnuti tipku Enter (odnosno Return), a znak · da na tom mjestu treba ispisati prazninu (space).


# Zadatak 06
Vrijednost pH je broj koji služi kao mjera kiselosti vodenih otopina te može poprimiti vrijednosti iz intervala [0, 14]. Ako je pH vrijednost manja od 7 kažemo da je otopina kisela. Ako je vrijednost veća od 7 onda je otopina lužnata. Ako je pH vrijednost jednaka 7 otopina je neutralna.

Napišite program koji će s tipkovnice pročitati cijeli broj (zanemarite realne brojeve) koji predstavlja pH vrijednost i koji će ispisati je li otopina kisela, neutralna ili lužnata. U slučaju unosa broja izvan dozvoljenog intervala, ispišite "KRIVI UNOS".

Primjeri izvršavanja:

```c
Unesite·pH·vrijednost·otopine·>·3↵
Otopina·je·kisela.
```
```c
Unesite·pH·vrijednost·otopine·>·7↵
Otopina·je·neutralna.
```
```c
Unesite·pH·vrijednost·otopine·>·11↵
Otopina·je·luznata.
```
```c
Unesite·pH·vrijednost·otopine·>·17↵
KRIVI·UNOS
```
> Napomena: Znak ↵ ukazuje da na tom mjestu treba "ispisati skok u novi red" ili pritisnuti tipku Enter (odnosno Return), a znak · da na tom mjestu treba ispisati prazninu (space).


# Zadatak 07
Ivica vas je zamolio da napišete program koji će izgenerirati jednostavnu brojalicu "eci peci pec eci peci pec eci ..." (primijetite da se iste tri riječi ponavljaju u istom redoslijedu). Napišite program koji će pročitati cijeli broj n s tipkovnice te će ispisati prvih n riječi brojalice. U slučaju unosa broja, koji je manji ili jednak nula ispišite "KRIVI UNOS".

Primjeri izvršavanja:

```c
Unesite·broj·rijeci·brojalice·>·1↵
eci·
```
```c
Unesite·broj·rijeci·brojalice·>·3↵
eci·peci·pec·
```
```c
Unesite·broj·rijeci·brojalice·>·7↵
eci·peci·pec·eci·peci·pec·eci·
```
```c
Unesite·broj·rijeci·brojalice·>·-5↵
KRIVI·UNOS
```
> Napomena: Znak ↵ ukazuje da na tom mjestu treba "ispisati skok u novi red" ili pritisnuti tipku Enter (odnosno Return), a znak · da na tom mjestu treba ispisati prazninu (space).


# Zadatak 08
S tipkovnice učitati neparan cijeli broj n. Ako je učitan paran broj, ispisati poruku Neispravan·unos! i prekinuti s izvršavanjem programa.

Za učitani broj n, potrebno je ispisati niz znakova *, gdje konačni ispis predstavlja uzorak dijamanta. Broj n predstavlja najveću duljinu niza *, koji se nalazi na sredini ispisa.

Primjeri izvršavanja programa:

```c
Unesite·broj·>·1↵
*↵
```
```c
Unesite·broj·>·3↵
·*↵
***↵
·*↵
```
```c
Unesite·broj·>·8↵
Neispravan·unos!
```
```c
Unesite·broj·>·9↵
....*↵
...***↵
..*****↵
.*******↵
*********↵
.*******↵
..*****↵
...***↵
....*↵
```
> Napomena: Znak ↵ ukazuje da na tom mjestu treba "ispisati skok u novi red" ili pritisnuti tipku Enter (odnosno Return), a znak . da na tom mjestu treba ispisati prazninu (space).


# Zadatak 09
Napišite program koji učitava dva prirodna broja a i b iz intervala [1, 1000]. Broj a predstavlja najmanju vrijednost, a broj b predstavlja najveću vrijednost niza prirodnih brojeva [a, b].

Program treba ispisati koliki je zbroj svakog trećeg prirodnog broja u intervalu [a, b]. Oblik ispisa je sljedeći:
```c
Zbroj·svakog·trećeg·broja·iznosi:·<zbroj>
```

Ukoliko broj a ili broj b ne pripada intervalu [1, 1000], potrebno je ispisati sljedeću poruku:
```c
Brojevi·moraju·biti·u·intervalu·[1,·1000].
```

U slučaju da se dogodi da je broj a veći ili jednak broju b, program treba ispisati:
```c
Prvi broj mora biti manji od drugog broja.
```

Primjeri izvršavanja programa:

```c
Upisite·dva·prirodna·broja·iz·intervala·[1,·1000]·>·1·10↵
Zbroj·svakog·treceg·broja·iznosi:·18
```
```c
Upisite·dva·prirodna·broja·iz·intervala·[1,·1000]·>·0·20↵
Brojevi·moraju·biti·u·intervalu·[1,·1000].
```
```c
Upisite·dva·prirodna·broja·iz·intervala·[1,·1000]·>·10·1↵
Prvi·broj·mora·biti·manji·od·drugog·broja.
```
> Napomena: Znak ↵ ukazuje da na tom mjestu treba "ispisati skok u novi red" ili pritisnuti tipku Enter (odnosno Return), a znak · da na tom mjestu treba ispisati prazninu (space).
